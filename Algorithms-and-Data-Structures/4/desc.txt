/*  ASD.4 PL:

### ZADANIE
Rozważmy macierz kwadratową M rozmiaru n, której elementy są liczbami całkowitymi. 
Dalej R={m(0),m(1),…,m(k-1)} jest zbiorem k różnych podmacierzy macierzy M (przez podmacierz 
rozumiemy spójny fragment macierzy właściwej o zadanych indeksach elementów krańcowych).

Wyznacz liczbę klas abstrakcji zbioru R ustalonych względem relacji binarnej r takiej, że m(i) r m(j) 
wtedy i tylko wtedy, gdy suma elementów podmacierzy m(i) jest równa sumie elementów podmacierzy m(j), 
dla 0<=i,j<k. Dodatkowo ustal liczbę klas abstrakcji o maksymalnym rozmiarze oraz średnią wartość sum 
elementów podmacierzy stanowiących zbiór R zredukowaną do jej części całkowitoliczbowej.


### WEJŚCIE
Wiersz zawierający liczby n oraz k oddzielone znakiem odstępu (kod ASCII 32) i zakończony 
znakiem nowej linii (kod ASCII 10). Następnie n wierszy reprezentujących kolejne wiersze macierzy M, 
w których elementy rozdzielone są znakiem odstępu, a każdy wiersz zakończony jest znakiem nowej linii. 
Dalej k wierszy, z których każdy reprezentuje podmacierz m(i), dla i=0,1,…,k-1, postaci:
 - liczba określająca indeks wiersza lewego górnego „rogu” podmacierzy m(i), znak odstępu,
 - liczba określająca indeks kolumny lewego górnego „rogu” podmacierzy m(i), znak odstępu,
 - liczba określająca indeks wiersza prawego dolnego „rogu” podmacierzy m(i), znak odstępu,
 - liczba określająca indeks kolumny prawego dolnego „rogu” podmacierzy m(i), znak nowej linii.

Zakładamy indeksowanie wierszowe i kolumnowe elementów macierzy M od 0 do n-1 włącznie.


### WYJŚCIE
Wiersz zawierający trzy liczby całkowite oddzielone znakiem odstępu (liczba klas abstrakcji, 
liczba klas abstrakcji o maksymalnym rozmiarze, średnia wartość sum elementów podmacierzy 
należących do zbioru R) stanowiące rozwiązanie problemu.

 
### OGRANICZENIA
Liczby n i k ograniczone kolejno od dołu przez 1, od góry odpowiednio przez 10^4 oraz 10^8. 
Elementy macierzy M ograniczone przedziałem [-10^3,10^3].


### LIMITY
Oczekiwana złożoność czasowa rzędu O(n^2+klgk). Oczekiwana złożoność pamięciowa rzędu O(n^2+k).


### PRZYKŁAD 1

-- wejście:
4 8
-2 -2 -3 1
3 0 1 3
1 3 -3 3
2 0 0 -2
0 0 2 1
2 2 2 3
1 2 1 3
3 2 3 3
3 0 3 3
0 1 2 1
3 3 3 3
1 3 1 3

-- wyjście:
5 3 0


### KOMENTARZ DO ROZWIĄZANIA
Oznaczmy przez SM0, SM1, …, SM7 sumy elementów kolejnych podmacierzy podanych na wejściu, wtedy:

SM0=(-2)+(-2)+3+0+1+3=3
SM1=(-3)+3=0
SM2=1+3=4
SM3=0+(-2)=(-2)
SM4=2+0+0+(-2)=0
SM5=(-2)+0+3=1
SM6=(-2)
SM7=3

Stąd liczba klas abstrakcji względem rozważanej relacji jest równa 5 (różne wartości w/w sum to kolejno 
(-2), 1, 0, 3 oraz 4). Dalej, liczba klas abstrakcji o maksymalnym rozmiarze równa jest 3, są to klasy 
abstrakcji elementów (-2), 0 oraz 3. Ostatecznie średnia wartość sumy elementów rozważanych podmacierzy 
zredukowana do części całkowitoliczbowej to:

(3+0+4+(-2)+0+1+(-2)+3)/8=7/8=0
Zatem odpowiedź stanowi trójka liczb 5, 3 oraz 0.

*/
