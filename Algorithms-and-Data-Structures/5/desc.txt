/*  ASD.5 PL:

ZADANIE

Rozważmy zbiór P={p(0), p(1), ..., p(n-1)} składający się z n społeczności lokalnych, dla których ustalona 
jest relacja bezpośredniego sąsiedztwa. Ze zbioru P wybieramy k różnych elementów, które będą stanowiły punkty 
startowe kampanii wyborczych k kandydatów q(0), q(1), ..., q(k-1). Dalej proces realizacji kampanii wyborczych 
przebiega w turach tak, że:
 - tura 0: każdy z kandydatów q(j) dla 0<=j<=k-1 zakłada w punkcie startowym swojej kampanii sztab wyborczy,
 - ...
 - tura i, krok I: każdy z kandydatów z każdego sztabu wyborczego zlokalizowanego w dowolnej 
   społeczności p(j) dla 0<=j<=n-1, odwiedza wszystkie społeczności bezpośrednio sąsiednie z w/w elementem 
   zbioru P, gdzie zakłada swoje komitety wyborcze, pod warunkiem, że nie ma w nich już własnych 
   sztabów wyborczych, bądź sztabów wyborczych innych kandydatów,
 - tura i, krok II: w każdej społeczności p(j) dla 0<=j<=n-1, dla której założony jest komitet wyborczy 
   co najmniej jednego kandydata odbywają się prawybory, w których zwycięża ten kandydat, którego liczba 
   sztabów wyborczych w społecznościach bezpośrednio sąsiednich (stan z początku i-tej tury) 
   ze społecznością p(j) jest:

 -- wariant A: najmniejsza (w przypadku remisu wygrywa kandydat o większej wartości indeksu l dla q(l)),
 -- wariant B: największa (w przypadku remisu wygrywa kandydat o mniejszej wartości indeksu l dla q(l)).

 - tura i, krok III: zwycięstwo w prawyborach w danej społeczności uprawnia kandydata do założenia 
   sztabu wyborczego w miejsce komitetu wyborczego,
 - ...
 
i kończy się z chwilą, gdy każda następna tura realizacji kampanii wyborczych nie zmienia ustalonej wcześniej 
postaci przypisania sztabów wyborczych do elementów rozważanego zbioru P społeczności lokalnych.

Ustal finansowanie kosztów kampanii wyborczej, w zależności od przyjętego wariantu rozstrzygania prawyborów 
(wariant A albo wariant B), dla każdego z k kandydatów, jeżeli koszty kampanii wyborczej mierzymy ostateczną 
liczbą założonych sztabów wyborczych w obrębie rozważanego zbioru społeczności lokalnych P.

 
WEJŚCIE

Kolejno:
 - liczba naturalna reprezentująca liczbę n społeczności lokalnych, znak nowej linii (kod ASCII 10),
 - ciąg m wierszy postaci liczba naturalna x znak odstępu (kod ASCII 32) liczba naturalna y znak nowego wiersza, 
   zakończony wierszem specjalnym postaci -1 znak odstępu -1 znak nowej linii, z których każdy właściwy wiersz 
   definiuje bezpośrednie sąsiedztwo społeczności lokalnych indeksowanych kolejno liczbami x i y,
 - liczba naturalna opisująca liczbę k kandydatów, znak nowej linii,
 - ciąg k wierszy postaci liczba naturalna z znak nowej linii, gdzie liczba z zawarta w i-tym wierszu reprezentuje indeks 
   punktu startowego (społeczności lokalnej) każdego kolejnego kandydata począwszy od kandydata q(0).


WYJŚCIE

Ciąg k wierszy postaci liczba naturalna a znak odstępu liczba naturalna b znak nowej linii, z których każdy 
reprezentuje kolejno koszt kampanii wyborczej w wariancie A (wartość a) i w wariancie B (wartość b) każdego 
kolejnego kandydata począwszy od kandydata q(0).

 
OGRANICZENIA

Liczby kolejno społeczności n jak i kandydatów k, zawarte w przedziale [1,10^5]. Rozmiar m relacji 
sąsiedztwa społeczności lokalnych nie większy niż 10^7.

 
LIMITY

Złożoność czasowa O(k(n^2)), złożoność pamięciowa O(n+m+k), gdzie n jest liczbą społeczności lokalnych, 
k jest liczbą kandydatów, m jest rozmiarem relacji sąsiedztwa na zbiorze P.

 
PRZYKŁAD 1

wejście:

3
0 1
1 2
0 2
-1 -1
2
0
1

wyjście:
1 2
2 1


KOMENTARZ DO ROZWIĄZANIA

Przebieg algorytmu:
    
    tura 0: stan sztabów wyborczych w społecznościach
    p(0) – sztab wyborczy kandydata 0
    p(1) – sztab wyborczy kandydata 1
    p(2) – brak 
  
    tura 1, krok 1: stan komitetów wyborczych w społecznościach
    p(0) – brak
    p(1) – brak
    p(2) – komitety wyborcze kandydatów 0 i 1

    tura 1, krok 2: wynik prawyborów w społecznościach
    p(0) – brak
    p(1) – brak
    p(2) – wariant A: wygrywa kandydat 1
         - wariant B: wygrywa kandydat 0 

    tura 1, krok 3: stan sztabów wyborczych w społecznościach
    p(0) – sztab wyborczy kandydata 0
    p(1) – sztab wyborczy kandydata 1
    p(2) – wariant A: sztab wyborczy kandydata 1
         - wariant B: sztab wyborczy kandydata 0

Koniec algorytmu.


Koszt kampanii wyborczej:

  kandydat 0 – wariant A: 1
             - warrant B: 2

  kandydat 1 – wariant A: 2
             - warrant B: 1

*/
